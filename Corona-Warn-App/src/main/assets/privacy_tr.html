<p>
    Veri Gizliliği Beyanı
</p>
<p>
    Corona-Warn-App
</p>
<p>
    Bu veri gizliliği beyanı ile Corona-Warn-App'nın kullanımı esnasında hangi
    verilerin toplanacağını, bu verilerin nasıl kullanılacağını ve hangi veri
    koruma haklarına sahip olduğunuzu öğrenirsiniz.
</p>
<p>
    Bu veri gizliliği beyanının tüm kullanıcılar tarafından anlaşılabilmesi
    için basit ve mümkün oldukça teknik olmayan şekilde anlatmaya çalıştık.
</p>
<h1>
    1. Bu uygulamayı size kim sunuyor?
</h1>
<p>
    Corona-Warn-App (bundan böyle "<strong>UYGULAMA</strong>") Nordufer 20,
    13353 Berlin adresinde bulunan Robert Koch-Institut (bundan böyle "<strong>RKI</strong>")
    sunuyor. RKI, veri koruma hukuku açısından da
    UYGULAMA kullanıcılarının kişisel verilerinin işlenmesinden sorumludur.
</p>
<p>
    Yukarıda anılan adres (zu Händen "Behördlicher Datenschutzbeauftragter" –
    "Resmi Veri Koruma Görevlisi" dikkatine) ve datenschutz@rki.de e-posta
    adresi aracılığıyla RKI'nin veri koruma görevlisine ulaşabilirsiniz.
</p>
<h1>
    2. UYGULAMA'nın kullanımı isteğe mi bağlı?
</h1>
<p>
    UYGULAMA'nın kullanımı, isteğe bağlıdır. Bu yüzden, Uygulamayı yükleyip
    yüklememe ve kullanacağınız işlevleri seçme kararı size aittir. Verileriniz
    (örneğin, temas ve enfeksiyon riskleriniz) sadece kendi akıllı
    telefonunuzda oluşturulur ve saklanır. Verileriniz RKI, akıllı
    telefonunuzun işletim sistemi ya da diğer kullanıcılara sadece aşağıdaki
    uygulama işlevlerinden birini kullanmanız ve gerekli veri aktarımına izin
    vermeniz halinde aktarılır:
</p>
<ul>
    <li>
        Maruz kalma (6 a numaralı başlığa bakınız)
    </li>
    <li>
        Test kaydetme (6 b numaralı başlığa bakınız)
    </li>
    <li>
        Diğerlerini uyar (6 c numaralı başlığa bakınız)
    </li>
</ul>
<p>
    Bu işlevleri kullanmak zorunda değilsiniz. Bu işlevlerin gerektirdiği
    onayları vermek istemez ya da bunları sonradan geri almayı isterseniz, bu
    durum sizin açınızdan dezavantaj oluşturmaz. Onaya tabi uygulama
    işlevlerini dilerseniz kullanmayabilirsiniz.
</p>
<p>
    Bu işlevler çerçevesinde yapılan veri işleme aşağıdaki bölümlerde ayrıntılı
    şekilde açıklanmıştır.
</p>
<h1>
    3. Verileriniz hangi hukuki dayanakla işlenir?
</h1>
<p>
    RKI, esas itibariyle Avrupa Birliği Genel Veri Koruma Tüzüğü (GDPR) madde 6
    paragraf 1 cümle 1 bent a ve madde 9 paragraf 2 bent a uyarınca kişisel
    verilerinizi sadece verdiğiniz onaya dayanarak işler. Verdiğiniz onayı
    dilediğinizde geri alabilirsiniz. Geri alma hakkı ve bu hakkı nasıl
    kullanacağınıza ilişkin açıklamalar hakkında diğer bilgileri 11 numaralı
    başlıkta bulabilirsiniz.
</p>
<h1>
    4. UYGULAMA kimlere yöneliktir?
</h1>
<p>
    UYGULAMA, Almanya'da ikamet eden ve en az 16 yaşında olan kişilere
    yöneliktir.
</p>
<h1>
    5. Hangi kişisel veriler işlenir?
</h1>
<p>
    UYGULAMA, mümkün olduğu kadar az sayıda kişisel veri işlenecek şekilde
    tasarlanmıştır. Bununla kastedilen, UYGULAMA’nın, RKI ya da diğer
    kullanıcıların kimliğinizi, sağlık durumunuzu ya da konumunuzu öğrenmesine
    imkan verecek bilgileri toplamamasıdır. UYGULAMA ayrıca, kullanım
    davranışınızın izleme araçları (Tracking Tool) tarafından tespit ya da
    analiz edilmesine imkan tanımaz.
</p>
<p>
    UYGULAMA tarafından işlenen veriler aşağıdaki kategorilere ayrılır:
</p>
<h2>
    a. Erişim verileri
</h2>
<p>
    UYGULAMA ile UYGULAMA'nın sunucu sistemi arasında internet aracılığıyla
    yapılan her veri alışverişinde, sunucu sistemi tarafından erişim verileri
    işlenir. Bu durum, UYGULAMA'nın sunucu sisteminden güncel verileri
    çağırabilmesi ya da akıllı telefonda saklanan belirli verileri sunucu
    sistemine aktarabilmesi için gereklidir. Aşağıdaki UYGULAMA işlevleri,
    UYGULAMA'nın sunucu sistemi ile bu tür bir veri alışverişi yapmasını
    gerektirir:
</p>
<ul>
    <li>
        Maruz kalma (test sonucu pozitif kullanıcıların rastgele kimliklerinden
        oluşan listenin çağrılması)
    </li>
    <li>
        Test kaydetme (test tanıtma sayısının iletilmesi ve test sonucunun
        çağrılması)
    </li>
    <li>
        Diğerlerini uyar (rastgele kimliğinizin iletilmesi)
    </li>
</ul>
<p>
    Erişim verileri, aşağıdaki verileri kapsar:
</p>
<ul>
    <li>
        IP adresi
    </li>
    <li>
        Çağırmanın tarih ve saati (zaman kaydı)
    </li>
    <li>
        iletilen veri miktarı (örn., paket uzunluğu)
    </li>
    <li>
        Başarılı çağırma hakkında bildirim
    </li>
</ul>
<p>
    Bu erişim verileri sadece teknik alt yapının emniyeti ve korunması için
    işlenir. UYGULAMA'nın kullanıcısı olarak kişisel kimliğiniz belirlenmez ve
    bir kullanım profili oluşturulmaz. Kullanım sürecinden sonra IP adresiniz
    saklanmaz.
</p>
<p>
    Kullanım esnasında IP adresiniz aracılığıyla verilerinizin yetkisiz şekilde
    sınıflandırılmasını engellemek için UYGULAMA, sunucu sistemine özel bir
    başlangıç sunucusu aracılığıyla erişir. Bu başlangıç sunucusu, UYGULAMA
    tarafından istenen ya da iletilen verileri, IP adresiniz olmadan söz konusu
    yetkili sunucuya ilettiği için bu veriler artık sunucu sisteminde
    işlenemez.
</p>
<h2>
    b. Temas verileri
</h2>
<p>
    Akıllı telefonunuzda, işletim sistemindeki maruz kalma günlüğünü
    etkinleştirirseniz, akıllı telefonunuz temas kaydı etkin olan yakınınızdaki
    diğer akıllı telefonlardan alınan, rastgele kodlar olarak da tanımlanan,
    sürekli ve rastgele oluşturulan tanıtma sayılarını (bundan sonra: "<strong>Rastgele
    Kimlikler"</strong>) Bluetooth Low Energy aracılığıyla
    gönderir. Aynı şekilde, akıllı telefonunuz da diğer akıllı telefonların
    rastgele kimliklerini alır. Diğer akıllı telefonlardan alınan rastgele
    kimliklere, akıllı telefonunuzun temas kayıt işlevinden ek olarak aşağıdaki
    temas verileri tanımlanır:
</p>
<ul>
    <li>Temasın tarihi ve saati</li>
    <li>Temasın süresi</li>
    <li>Temasın Bluetooth sinyal gücü</li>
    <li>Şifreli meta veriler (protokol sürümü ve gönderme gücü)</li>
</ul>
<p>
    Akıllı telefonun kendi ve diğer akıllı telefonlardan aldığı rastgele
    kimlikler ve diğer temas verileri (temasın tarihi ve saati, temasın süresi,
    temasın sinyal gücü ve şifreli meta veriler) akıllı telefonunuzun temas
    kayıt işlevi tarafından toplanır ve orada 14 gün boyunca saklanır.
</p>
<p>
    Temas kayıt işlevi, Android akıllı telefonlarda "COVID 19 bildirimleri" ve
    iPhone akıllı telefonlarda "temas bildirimleri" olarak anılır. Bu
    işlevlerin, UYGULAMA'nın parçası olmadığını, aksine işletim sisteminizin
    ayrılmaz bir parçası olduğunu hatırlatırız. Bu yüzden, temas kayıt
    işlevlerinin sağlayıcısı Apple (iPhone) ve Google (Android akıllı
    telefonlar)'dır. Temas kayıt işlevleri aracılığıyla işletim sistemi
    tarafından veri işleme, bu şirketlerin ilgili veri koruma kurallarına
    tabidir ve RKI'nin sorumluluk ve etki alanının haricindedir.
</p>
<p>
    Bu konuya ilişkin diğer bilgileri, temas kayıt işlevinin sağlayıcıları
    sunar:
</p>
<ul>
    <li>
        Android akıllı telefonlar için Google bilgileri:
        https://support.google.com/android/answer/9888358?hl=de
    </li>
    <li>
        iPhone için Apple bilgilerini akıllı telefonunuzda "Ayarlar" &gt; "Temas
        bildirimleri" kısmında "Temas bildirimleri bu şekilde çalışır …"
        bağlantısında bulabilirsiniz.
    </li>
</ul>
<p>
    Tanımlamalar, işletim adımları ve temas kayıt işlevi ayar olanaklarının,
    işletim sisteminizin sürüm ve yapılandırmasına göre bu veri gizliliği
    beyanındaki şeklinden farklı olabileceğini dikkate alın.
</p>
<p>
    İşletim sisteminizin oluşturduğu ve sakladığı temas verileri, maruz kalma
    günlüğünün etkinleştirilmiş olması halinde UYGULAMA tarafından işlenir.
</p>
<h2>
    c. Sağlık verileri
</h2>
<p>
    Sağlık verileri, belirli bir kişinin sağlık durumuna ilişkin bilgiler
    içeren tüm verilerdir. Bunlara sadece eski ve güncel hastalıklara ilişkin
    bilgiler değil, ayrıca bir kişinin hastalık risklerine ilişkin bilgiler de
    dahildir (örn. kişiye koronavirüsün bulaşma riski).
</p>
<p>
    Aşağıdaki işlevler kullanılırken UYGULAMA, sağlık verilerinizi işler:
</p>
<ul>
    <li>Maruz kalma tespit edilir edilmez (örn. koronavirüs bulaşmış bir kişi ile
        olası temasınız olduysa) maruz kalma günlüğü.
    </li>
    <li>Test kaydetme (test durumu ve test sonucu)</li>
    <li>Diğerlerini uyar (test sonucu, bulgu ve bulgu başlangıcına ilişkin güncel
        bilgiler)
    </li>
</ul>
<h1>
    6. UYGULAMA'nın işlevleri
</h1>
<h2>
    a. Maruz kalma günlüğü
</h2>
<p>
    Maruz kalma günlüğü, UYGULAMA'nın temel işlevidir. Koronavirüs bulaşmış
    diğer kullanıcılar ile olası temasları (maruz kalmalar) takip etmeye,
    enfeksiyon riskini değerlendirmeye ve sizin için davranış ve sağlık
    tavsiyeleri vermeye yarar.
</p>
<p>
    Maruz kalma günlüğünü etkinleştirirseniz, UYGULAMA, UYGULAMA'nın arka
    plandaki sunucu sistemlerinden günde birden fazla defa (ya da "Güncelle"
    seçeneğine tıklarsanız) taşıma riski değerleri (1 ile 8 arasında sayısal
    değerler) ve rastgele kimlikleri ile test sonucu pozitif olan ve kendi
    rastgele kimliklerini "Diğerlerini uyar" işlevi ile UYGULAMA üzerinden
    sunan kullanıcıların listesini çağırır. Taşıma riski değeri, ilgili maruz
    kalmanın bulaşma olasılığının seviyesinin değeridir. Bulaşıcılık (test
    sonuçları pozitif kişilerin temaslarının bulaşma riski seviyesi), o andaki
    bilgi seviyesine göre bulaşıcı hastalığın seyir ve süresine bağlı
    olduğundan, bulgu başlangıcından itibaren geçen zamana göre maruz kalmanın
    bulaşma riski azaldığı dikkate alınır.
</p>
<p>
    UYGULAMA, rastgele kimlikleri akıllı telefonunuzun temas kayıt işlevine
    iletir ve bunlar da temas kayıt tarafından düzenlenen rastgele kimlikler
    ile birleştirilir. Akıllı telefonunuzun temas kayıt işlevi bir eşleşme
    tespit ederse, UYGULAMA'ya temas verilerini (tarih, süre, sinyal gücü)
    iletir, ilgili temasın rastgele kimliklerini iletmez.
</p>
<p>
    Maruz kalma halinde, temas kayıt işlevinin verdiği temas verileri ve de
    taşıma risk değeri, bireysel bulaşıcı hastalık riskinizin tespit
    edilebilmesi için UYGULAMA tarafından analiz edilir.
</p>
<p>
    Temas verileri ve taşıma risk değerinin nasıl yorumlanması gerektiğini
    belirleyen (örn. temas süresinin, enfeksiyon riski üzerinde ne tür bir
    etkisinin olduğu) değerlendirme algoritması, sahip olunan güncel bilimsel
    bilgilere dayanır. Bu yüzden yeni bilgiler edinildiğinde değerlendirme
    algoritmasının ayarları RKI tarafından yeniden yapılır ve değerlendirme
    algoritması bu şekilde güncellenebilir. Değerlendirme algoritmasının
    ayarları, enfekte olan kullanıcıların rastgele kimlikleri ile birlikte
    UYGULAMA'ya iletilir.
</p>
<p>
    Bulaşma riski tespiti sadece lokal olarak akıllı telefonunuzda yapılır;
    bununla kastedilen, verilerin UYGULAMA'nın sunucu sistemine erişimler
    olmaksızın çevrimdışı işleneceğidir. Tespit edilen enfeksiyon riski de
    sadece UYGULAMA tarafından hesaplanır ve diğer alıcılara (RKI, Apple,
    Google ve üçüncü taraflara da iletilmez) iletilmez.
</p>
<p>
    Erişim verileriniz, temas verileriniz ve varsa, sağlık verilerinize (maruz
    kalma algılanırsa) ilişkin yukarıda anılan veri işlemenin hukuki dayanağı,
    maruz kalma günlüğünü etkinleştirme esnasında vermiş olduğunuz onayınızdır.
</p>
<h2>
    b. Test kaydetme
</h2>
<p>
    Koronavirüs enfeksiyonu için test olduysanız, bu testi doktorunuz ya da
    test kuruluşundan aldığınız QR kodunu UYGULAMA'da tarayarak, UYGULAMA'ya
    kaydedebilirsiniz. UYGULAMA, laboratuvarın test sonucu çıktığında sizi
    bilgilendirir.
</p>
<p>
    Ancak bu durum, test laboratuvarının UYGULAMA'nın sunucu sistemine bağlı
    olması ve sizin de test uygulaması çerçevesinde test sonucunun laboratuvar
    tarafından UYGULAMA'nın sunucu sistemine (test sonucu veri tabanı)
    gönderilmesine özellikle onay vermiş olmanız şartına bağlıdır. UYGULAMA'nın
    sunucu sistemine bağlı olmayan laboratuvarların test sonuçları UYGULAMA'da
    gösterilmez. Eğer bir QR kodu almadıysanız, bu test laboratuvarının
    sunucuya bağlı olmadığı anlamına gelir. Bu durumda bu işlevi
    kullanamazsınız.
</p>
<p>
    <u>Test kaydı</u>
</p>
<p>
    Test sonucunu UYGULAMA'da alabilmeniz için öncelikle test kaydını
    UYGULAMA'da yapmalısınız. Bunun için, doktordan ya da test kuruluşundan
    numune alma esnasında bir QR kodu alırsınız. Bu QR kodu, QR kodu tarayıcısı
    ile okunabilen bir tanıtma sayısını içerir. Test kaydı için akıllı
    telefonunuzun kamerası ile QR kodunu UYGULAMA'da taramalısınız.
</p>
<p>
    QR kodundan okunan tanıtma sayısı, UYGULAMA tarafından karıştırılır, daha
    doğrusu, tanıtma sayısı, temelinde yatan tanıtma sayısı tanınmayacak
    şekilde belirli bir matematik yöntemiyle değiştirilir. Akıllı telefonunuz
    internet ile bağlantı kurduğunda, UYGULAMA karma kod numarasını,
    UYGULAMA'nın sunucu sistemlerine iletir. Bunun karşılığında, UYGULAMA,
    sunucu sisteminden UYGULAMA'da saklanacak olan bir belirteç, daha doğrusu
    dijital erişim anahtarı alır. Belirteç, sunucu sisteminde karma kod
    numarası ile birleştirilir. UYGULAMA, akıllı telefonda karma kod numarasını
    siler. Sunucu sistemi her bir karma kod numarası için sadece bir defa bir
    belirteç verir. Bu sayede QR kodunun, UYGULAMA'nın diğer kullanıcıları
    tarafından test sonuçlarının sorgulanması için kullanılmaması garantilenir.
</p>
<p>
    Test kaydınız böylelikle biter.
</p>
<p>
    <u>Test sonuçlarının saklanması</u>
</p>
<p>
    Test sonuçları çıktığında laboratuvar, RKI tarafından işletilen test sonucu
    veri bankasında karma kod numarası bilgisi bildirilerek test sonucunu
    bırakır. Test sonucu veri tabanı, RKI tarafından UYGULAMA'nın sunucu
    sistemleri dahilinde özel bir sunucuda işletilir. Test laboratuvarı,
    UYGULAMA'yı da kullanan aynı matematik yöntemini kullanarak ve verilen QR
    kodunda bulunan tanıtma sayısı temel alınarak karma kod numarası oluşturur.
</p>
<p>
    <u>Test sonuçlarının çağrılması</u>
</p>
<p>
    UYGULAMA, belirteç kullanılarak UYGULAMA'nın sunucu sisteminde kayıtlı
    testin durumunu düzenli sorgular. Sunucu sistemi, belirteci, karma kod
    numarasına ekler ve bunu da test sonucu veri tabanına iletir. Test sonucu
    veri tabanına eklenmişse, veri tabanı test sonucunu sunucu sistemine geri
    gönderir ve sunucu ise bunu içeriğine bakmadan UYGULAMA'ya gönderir.
</p>
<p>
    Test sonucunun pozitif olması halinde UYGULAMA, belirtecin yeniden
    kullanımı ile sunucu sisteminden bir TAN (işlem numarası) ister. Sunucu
    sistemi, belirteci tekrar karma kod numarasına ekler ve test sonucu veri
    tabanından, karma kod numarasının pozitif bir test sonucu bulunduğuna dair
    bir onay ister. Test sonucu veri tabanı bunu onaylarsa, sunucu sistemi
    TAN'ı oluşturur ve UYGULAMA'ya iletir. TAN'ın bir kopyası sunucu sisteminde
    kalır. Pozitif bir test sonucunun iletilmesi halinde yanlış bilgilerin
    diğer kullanıcılar ile paylaşılmamasını sağlamak için TAN gereklidir.
    Anılan verilerin yukarıda açıklandığı şekilde işlenmesinin hukuki dayanağı,
    "Test kaydetme" işlevine verdiğiniz onaydır.
</p>
<h2>
    c. Diğerlerini uyar
</h2>
<p>
    "Diğerlerini uyar" işlevini kullanıyorsanız, UYGULAMA, akıllı telefonunuzda
    saklanan, son 14 güne ait rastgele kimlikleri (ilgili taşıma risk değerleri
    dahil) ve TAN'ı UYGULAMA'nın sunucu sistemine iletir. Burada ilk olarak
    TAN'ın geçerli olup olmadığı denetlenir ve rastgele kimliklerinizi, pozitif
    test sonucunu sunan kullanıcı listesine kaydeder. Bundan böyle rastgele
    kimlikleriniz, maruz kalma günlüğü çerçevesinde diğer kullanıcılar
    tarafından indirilebilir.
</p>
<p>
    "Diğerlerini uyar" işlevinin sorguladığı, bulgu ve bulgu başlangıcına
    ilişkin bilgiler, tercihe bağlıdır ve diğer kullanıcıları uyarmak için
    gerekli değildir. Ancak, bu bilgiler, karşılaştığınız diğer kullanıcıların
    enfeksiyon riskini daha iyi hesaplamaya yardım eder. Başka ya da hiçbir
    soruyu yanıtlamak istemiyorsanız, "bilgi yok" seçeneğini seçebilirsiniz. Bu
    durumda, rastgele kimliğinizin taşıma risk değerleri, test sonucunun
    çağrılmasından itibaren geçen zaman aracılığıyla UYGULAMA tarafından
    ortalama bir enfeksiyon sürecinin esas alınması ile belirlenir, daha
    doğrusu bir rastgele kimliğin kullanılmasından uzun süre geçtiyse, taşıma
    risk değeriniz daha düşüktür.
</p>
<p>
    <u>Test sonucunuzu UYGULAMA'da çağırmadıysanız:</u>
</p>
<p>
    Pozitif test sonucunu UYGULAMA'da çağırmadıysanız bile, diğer kullanıcıları
    uyarmak için test sonucunuzu UYGULAMA aracılığıyla paylaşabilirsiniz. Bu
    durumda, UYGULAMA sizden TAN işlevi gören bir TeleTAN girmenizi ister.
</p>
<p>
    TeleTAN'ı alabilmek için +49 (0)800 7540002 numaralı telefon aracılığıyla
    Corona-Warn-App yardım hattını arayabilirsiniz. Danışma hattı yetkilisi,
    çağrınızın uygunluğunu kontrol etmek için öncelikle size telefonda bazı
    sorular soracaktır. Bu sorular, kötü niyetli enfeksiyon bildirimlerinin ve
    bunlardan kaynaklanan hatalı uyarıların ve toplam risk puanının önlenmesine
    yarar. Bu sorulara yeterli yanıtlar verildikten sonra sizden cep telefonu /
    telefon numaranız istenir. Bu telefon numarası sizi daha sonra geri aramak
    ve size uygulamaya gireceğiniz TeleTAN'ı bildirmek amacıyla alınır. Cep
    telefonu / telefon numaranız sadece bu amaç için geçici bir süre saklanır
    ve en geç bir saat içerisinde silinir.
</p>
<p>
    Çağrınızdan sonra yardım hattı çalışanı, UYGULAMA'nın sunucu sistemine özel
    erişim yetkisini kullanarak bir TeleTAN oluşturur ve TeleTAN'ınızı sizinle
    paylaşmak için sizi arar. UYGULAMA'ya TeleTAN'ı girdiğinizde, UYGULAMA,
    kıyaslamak ve onaylamak için TeleTAN'ı UYGULAMA'nın sunucu sistemine geri
    gönderir. Bunun karşılığında, UYGULAMA, sunucu sisteminden UYGULAMA'da
    saklanacak olan bir belirteç, daha doğrusu dijital erişim anahtarı alır.
    UYGULAMA, sunucu sisteminden bu belirteç ile bir TAN ister.
</p>
<p>
    Erişim verileriniz ve sağlık verilerinizin (rastgele kimlikler, test
    sonucu, TAN ve TeleTAN) işlenmesinin hukuki dayanağı, "Test sonucunuzu
    paylaşma" işlevine verdiğiniz onaydır.
</p>
<h3>
    d. UYGULAMA'nın bilgi amaçlı kullanımı
</h3>
<p>
    UYGULAMA'yı sadece bilgi amaçlı kullanıyorsanız, daha doğrusu UYGULAMA'nın
    yukarıda anılan hiçbir işlevini kullanmıyorsanız ve hiçbir veri
    girmiyorsanız, veri işleme sadece akıllı telefonunuzda yapılır ve hiçbir
    kişisel veri meydana gelmez. UYGULAMA'da bağlantı kurulan: www.bundesregierung.de gibi web
    siteleri işletim
    sistemine bağlı olarak akıllı telefonunuzun (Android akıllı telefonlar)
    standart tarayıcısında ya da Uygulamada (iPhone) açılır ve görüntülenir. Bu
    esnada hangi verilerin işleneceği, çağrılan web sitesinin veri işleme
    uygulamasına bağlıdır.
</p>
<h1>
    7. UYGULAMA hangi yetkilendirme ve işlevleri gerektirir?
</h1>
<p>
    UYGULAMA, akıllı telefonunuzun çeşitli işlevlerine ve ara yüzlerine erişim
    gerektirir. Bunun için, UYGULAMA'nın belirli yetkilendirmeleri istemesi
    gereklidir. Yetkilendirmeler, çeşitli üreticiler tarafından farklı
    programlanır. Bu sayede, yetkilendirme kategorisini topluca kabul
    edebileceğiniz şekilde örneğin, yetkilendirme kategorilerine ilişkin tekil
    yetkilendirmeler toplanabilir. UYGULAMA aracılığıyla bir erişimin reddi
    halinde UYGULAMA'nın hiçbir işlevini kullanamayacağınızı ya da çok az
    işlevini kullanabileceğinizi lütfen dikkate alın.
</p>
<h2>
    a. Teknik şartlar (tüm akıllı telefonlar)
</h2>
<ul>
    <li>
        İnternet
    </li>
</ul>
<p>
    UYGULAMA, UYGULAMA'nın sunucu sistemleri ile iletişim kurmak amacıyla maruz
    kalma günlüğü, test sonucu alma ve test sonucu aktarma işlevleri için
    internet bağlantısını gerektirir.
</p>
<ul>
    <li>
        Bluetooth
    </li>
</ul>
<p>
    Diğer akıllı telefonların rastgele kimliklerini alabilmesi ve bunları
    temas protokolünde saklayabilmesi için akıllı telefonunuzun
    Bluetooth ara yüzü etkinleştirilmelidir.
</p>
<ul>
    <li>
        Kamera
    </li>
</ul>
<p>
    Test kaydı amacıyla QR kodunu tarayabilmesi için akıllı telefonunuzda, bir
    kamera olması gerekmektedir.
</p>
<ul>
    <li>
        Arka plan işletim
    </li>
</ul>
<p>
    Riski otomatik tespit etmek ve kayıtlı testlerin durumunu sorgulayabilmek
    için UYGULAMA (UYGULAMA'yı aktif şekilde kullanmazsanız da) arka plan
    işletimini gerektirir. Akıllı telefonunuzun işletim sisteminde arka plan
    işletimini devre dışı bırakırsanız, tüm eylemleri UYGULAMA'da bizzat
    başlatmalısınız.
</p>
<h2>
    b. Android akıllı telefonlar
</h2>
<p>
    Android cihaz kullanıyorsanız, aşağıdaki sistem işlevleri ayrıca
    etkinleştirilmelidir:
</p>
<ul>
    <li>
        COVID-19 Bildirimleri
    </li>
</ul>
<p>
    Maruz kalma günlüğü temaslarınızın rastgele kimlikleri ile başka hiçbir
    temas protokolü sunulmadığından bu işlevi gerektirir. İşlev, UYGULAMA'nın
    temas protokolüne erişebilmesi için UYGULAMA dahilinde
    etkinleştirilmelidir.
</p>
<ul>
    <li>
        Konum tespiti
    </li>
</ul>
<p>
    Diğer akıllı telefonların Bluetooth sinyallerini araması için
    akıllı telefonunuzun konum tespiti etkinleştirilmelidir. Bu arama esnasında
    konum verileri toplanmaz.
</p>
<ul>
    <li>
        Bildirim
    </li>
</ul>
<p>
    Kullanıcı, maruz kalma günlüğü ve mevcut test sonuçları hakkında lokal
    olarak bilgilendirilir. Bunun için gerekli olan bildirim işlevi, işletim
    sisteminde etkin haldedir.
</p>
<p>
    UYGULAMA ayrıca aşağıdaki yetkileri gerektirir:
</p>
<ul>
    <li>
        Kamera
    </li>
</ul>
<p>
    UYGULAMA, test kaydı esnasında QR kodunu okuyabilmek için kameraya
    erişebilmelidir.
</p>
<h2>
    c. iPhone (Apple iOS)
</h2>
<p>
    iPhone kullanıyorsanız, aşağıdaki sistem işlevleri etkinleştirilmelidir:
</p>
<ul>
    <li>
        Temas bildirimleri
    </li>
</ul>
<p>
    Temaslarınızın rastgele kimlikleri ile aksi takdirde hiçbir temas protokolü
    sunulmadığından, maruz kalma günlüğü bu işlevi gerektirir. İşlev,
    UYGULAMA'nın temas protokolüne erişebilmesi için UYGULAMA dahilinde
    etkinleştirilmelidir.
</p>
<ul>
    <li>
        Bildirimler
    </li>
</ul>
<p>
    Kullanıcı, maruz kalma günlüğü ve mevcut test sonuçları hakkında lokal
    olarak bilgilendirilir. Bildirimler bu yüzden etkinleştirilmelidir.
</p>
<p>
    UYGULAMA ayrıca aşağıdaki yetkileri gerektirir:
</p>
<ul>
    <li>
        Kamera
    </li>
</ul>
<p>
    UYGULAMA, test kaydı esnasında QR kodunu okuyabilmek için kameraya
    erişebilmelidir.
</p>
<h1>
    8. Veriler ne zaman silinir?
</h1>
<p>
    UYGULAMA'da saklanan tüm veriler, UYGULAMA'nın işlevleri için ihtiyaç
    kalmadığında silinir:
</p>
<h2>
    a. Maruz kalma günlüğü
</h2>
<ul>
    <li>
        Pozitif test sonucu paylaşan kullanıcılara ilişkin liste, UYGULAMA'da
        derhal ve ayrıca akıllı telefonunuzun temas protokolünde de 14 gün
        sonra otomatik silinir.
    </li>
    <li>
        Bu işlevler Apple ya da Google tarafından sunulduğu için akıllı
        telefonunuzun temas kayıt iletişim protokolündeki temas verilerinin
        (kendi rastgele kimlikleriniz dahil) ve diğer akıllı telefonlardaki
        temas verilerinin silinmesine ilişkin olarak RKI'nin hiçbir etkisi
        yoktur. Silme işlemi Apple veya Google'ın kararlarına göre gerçekleşir.
        Veriler şu anda 14 gün sonra otomatik silinir. Ayrıca akıllı telfonunuzun
        sistem ayarlarında Apple ve Google tarafından sunulan fonksiyonları
        kullanarak bunları manuel olarak silebilirsiniz.
    </li>
    <li>
        Yeni toplam risk puanı tespit edilir edilmez UYGULAMA'da görüntülenen
        enfeksiyon risk değeri silinir. Yeni toplam risk puanı kural olarak
        UYGULAMA, rastgele kimliklerinden oluşan listeyi aldıktan sonra tespit
        edilir.
    </li>
</ul>
<h2>
    b. Test kaydetme
</h2>
<ul>
    <li>
        Karma kod numarası, 21 gün sonra UYGULAMA'nın sunucu sisteminden
        silinir.
    </li>
    <li>
        Karma kod numarası ve test sonucu veri tabanında bulunan test sonucu,
        negatif test sonucu halinde test sonucunun çağrılmasından hemen sonra
        ve pozitif test sonucu halinde ise sunucu sisteminde saklanan TAN
        kopyasının silinmesinden hemen sonra silinir (aşağıya bakınız).
    </li>
    <li>
        Sunucu sisteminde saklanan belirteç, 21 gün sonra silinir.
    </li>
    <li>
        UYGULAMA'da saklanan belirteç, UYGULAMA, akıllı telefondan silindikten
        sonra ya da "Diğerlerini uyar" işlevi gerçekleştirildikten sonra
        silinir.
    </li>
</ul>
<h2>
    c. Diğerlerini uyar
</h2>
<ul>
    <li>
        UYGULAMA aracılığıyla sunulan rastgele kimlikler ve risk bulaşma
        değerleri, 14 gün sonra sunucu sistemi tarafından silinir.
    </li>
    <li>
        Bulgu ve bulgu başlangıcına ilişkin bilgileriniz, rastgele kimlik ve
        taşıma risk değerlerinin hazırlanmasından hemen sonra UYGULAMA
        tarafından silinir.
    </li>
    <li>
        Sunucu sisteminde saklanan TAN kopyası, 21 gün sonra silinir.
    </li>
    <li>
        UYGULAMA'da saklanan TAN, test sonucunun hazırlanmasından sonra
        silinir.
    </li>
    <li>
        UYGULAMA'da saklanan TeleTAN, test sonucunun hazırlanmasından sonra
        silinir.
    </li>
    <li>
        Sunucu sisteminde saklanan TeleTAN kopyası, 21 gün sonra silinir.
    </li>
    <li>
        Yardım hattının çalışanlarına iletilen TeleTAN, sizinle telefon
        aracılığıyla paylaşıldıktan sonra derhal silinir.
    </li>
    <li>
        Sunucu sisteminde saklanan belirteç, 21 gün sonra silinir.
    </li>
    <li>
        UYGULAMA'da saklanan belirteç, test sonucunun hazırlanmasından sonra
        silinir.
    </li>
</ul>
<h1>
    9. Verileriniz kimlere iletilir?
</h1>
<p>
    Diğer kullanıcıları uyarmak için "Diğerlerini uyar" işlevi aracılığıyla bir
    test sonucu hazırlarsanız, son 14 güne ilişkin rastgele kimlikleriniz ve
    bunlara ilişkin taşıma risk değerleri diğer kullanıcıların UYGULAMALARINA
    iletilir.
</p>
<p>
    RKI, UYGULAMA'nın teknik alt yapısının bir bölümünün işletimi ve bakımı
    (örn., sunucu sistemleri, yardım hattı) için RKI'nin veri işlemcisi olarak
    faaliyet gösteren Deutsche Telekom AG ve SAP Deutschland SE &amp; Co. KG'yi
    görevlendirmiştir (AB Genel Veri Koruma Tüzüğü madde 28).
</p>
<p>
    Bundan başka, RKI, UYGULAMA'nın kullanımı ile bağlantılı olarak toplanan
    kişisel verileri sadece kanunen yükümlü olursa veya teknik altyapı
    saldırıya uğradığında gerçekleşecek hukuki ya da cezai takip işlemleri için
    gerekli olursa üçüncü kişilere iletebilir. Bundan başka durumlarda veriler
    esas itibariyle başkalarına iletilmez.
</p>
<h1>
    10. Veriler üçüncü ülkelere aktarılır mı?
</h1>
<p>
    UYGULAMA'nın kullanımında toplanan veriler, sadece Almanya'daki sunucularda
    ya da başka bir AB ya da Avrupa Ekonomik Alanı üye devletinde işlenir.
</p>
<h1>
    11. Onayı geri alma
</h1>
<p>
    UYGULAMA'da RKI'ye yönelik verdiğiniz onayları dilediğinizde ve gelecekte
    etki etmek şartıyla geri alabilirsiniz. Ancak, geri alma anına kadarki veri
    işlemenin hukuka uygunluğu, bu geri almadan etkilenmez.
</p>
<p>
    Maruz kalma günlüğüne ilişkin onayınızı geri almak için UYGULAMA
    dahilindeki ayarlar aracılığıyla işlevi devre dışı bırakabilir ya da
    UYGULAMA'yı silebilirsiniz. Maruz kalma günlüğünü yeniden kullanmak
    isterseniz, ayarı yeniden etkinleştirebilir ya da UYGULAMA'yı yeniden
    yükleyebilirsiniz.
</p>
<p>
    "Test kaydetme" işlevine verdiğiniz onayı geri almak için UYGULAMA'daki
    test kaydını silebilirsiniz. Test sonucunun çağrılması için alınan
    belirteç, bundan sonra akıllı telefonunuzdan silinir. RKI ve test laboratuvarı,
    iletilen verileri UYGULAMA'nıza ya da akıllı telefonunuza ekleyemez. Başka
    bir testi kaydettirmek isterseniz sizden yeni bir onay vermeniz istenir.
</p>
<p>
    "Diğerlerini uyar" işlevine verdiğiniz onayı geri almak için UYGULAMA'yı
    silmelisiniz. UYGULAMA'da saklanan tüm rastgele kimlikleriniz silinir ve
    akıllı telefonunuzla artık ilişkilendirilemez. Yeniden bir test sonucu
    bildirmek isterseniz, UYGULAMA'yı yeniden yükleyebilir ve yeni bir onay
    verebilirsiniz. Alternatif olarak, rastgele kimliklerinizi gerekirse temas
    kayıt işlevi çerçevesinde akıllı telefonunuzun sistem ayarlarından
    silebilirsiniz. Lütfen RKI'nin iletilmiş rastgele kimlikleriniz ve taşıma
    risk değerlerini, diğer kullanıcıların akıllı telefonlarından ve
    hazırlanmış listelerden doğrudan silemeyeceğini dikkate alın.
</p>
<h1>
    12. Diğer veri koruma haklarınız
</h1>
<p>
    Kişisel verileriniz, RKI tarafından işlendiği sürece aşağıdaki veri koruma
    haklarına da sahipsiniz:
</p>
<ul>
    <li>
        AB Genel Veri Koruma Tüzüğü maddeler 15, 16, 17, 18, 20 ve 21'den
        kaynaklanan haklar,
    </li>
    <li>
        RKI resmi veri koruma görevlisi
        (https://www.rki.de/DE/Content/Institut/OrgEinheiten/Datenschutz/Datenschutz_node.html)
        ile iletişime geçme ve talebinizi sunma hakkı (AB Genel Veri Koruma
        Tüzüğü madde 38 paragraf 4) ve
    </li>
    <li>
        yetkili denetim kurumu huzurunda veri korumaya ilişkin şikayette
        bulunma hakkı. Bunun için, oturduğunuz yerdeki yetkili denetim kurumu
    </li>
</ul>
<p>
    ya da RKI'nin şirket merkezinin olduğu yerdeki yetkili kuruma
    başvurabilirsiniz. RKI için yetkili denetim kurumu, Graurheindorfer Str.
    153, 53117 Bonn adresinde bulunan Veri Koruma ve Bilgi Özgürlüğü federal
    görevlisidir.
</p>
<p>
    RKI'nin yukarıda anılan haklarının sadece, ileri sürülen taleplerin
    dayanağı verilerin açıkça şahsınıza bağlanması halinde ifa edilebileceğine
    dikkat çekeriz. Bu da, yukarıda anılan verilerin şahsınıza ya da akıllı
    telefonunuza eklenmesine izin verilen diğer kişisel verilerin RKI
    tarafından toplanması halinde mümkündür. Bu husus da UYGULAMA'nın amaçları
    için gerekli olmadığından – ve ayrıca istenmediğinden – RKI bu tür bir ek
    veri toplama ile sorumlu değildir (AB Genel Veri Koruma Tüzüğü madde 11
    paragraf. 2). Ayrıca, bu husus UYGULAMA çerçevesindeki veri işlemenin
    mümkün olduğu kadar veri koruma tasarrufu yaparak gerçekleştirilmesi olan
    amaca ve de açıklanan amaca aykırıdır. Bu yüzden, yukarıda anılan AB Genel
    Veri Koruma Tüzüğü maddeler 15, 16, 17, 18, 20 ve 21'den kaynaklanan veri
    koruma hakları, kural olarak derhal uygulanmaz ve RKI'ye sunulmayan,
    şahsınızla ilgili ek bilgiler ile uygulanır.
</p>
<p>
    Versiyon: 05.10.2020
</p>
